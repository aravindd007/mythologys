
اتغديت؟
= طب خد حلي 
لو انت طالب جامعي ف دا أهم بوست هتقابله ، هتكلم عن الإيميل الجامعي و هدخل علي مميزاته علي طول حفاظا علي وقتك  ولأن البوست طويل ودا لأن فوايد الإيميل كتيرة جدا وفي نهاية البوست هقولك ازاي تفعله 
مميزات الإيميل الجامعي : 
-هبدأ ب microsoft 365  ، هيكون عندك بريد الكتروني بسعة ٥٠ جيجا بايت وهيتوفر لك قرص سحابي بمساحة ١ تيرابايت ، وطبعا برامج الأوفيس الغنية عن التعريف زي word ، excel ، powerpoint وغيرهم واللي عددهم حوالي ١٣ برنامج ، انت مش محتاج تدور ع كراك وتقول حلال أو حرام لإن ايميل الجامعة وفرلك كل دا بشكل مجاني وكمان تقدر تحمل أي نسخة ويندوز أصليه ومتفعلة مش copy بقي ولا كل شوية تقول محتاج كراك عشان أكتف الويندوز ،، كمان بتقدملك حساب azure microsoft برصيد ٣٠٠ دولار تستخدمه أول ٣٠ يوم ، واللي ميعرفش اي هي microsoft azure ف هي cloud computing للweb services  ،
وتقدر تسجل ب أكونت الجامعة من هنا 
https://portal.azure.com/
بس استني لحد م أخليك تفعل ايميل الجامعة ومتسجلش ف أي لينك من اللي لسه هحطهم في باقي المميزات قبل م تفعل الايميل فضلاً
___________________
حزمة github  ودي تعتبر من أجمل الحاجات اللي ايميل الجامعة بيقدمهالك بتوفرلك خدمان ومنتجات وبرامج مدفوعة قيمتهم ممكن تعدي ال2000 دولار متتصدمش من المبلغ ، ومش بس كدا  دا بيديك دومين لمواقعك مدفوعة زي tech domains  و name.com  و namecheap
وتقدر تسجل من هنا أو تعرف أكتر عن الحزمة بخدماتها كاملة 
https://education.github.com/pack
ولو عاوز تعرف ازاي تجيب كل دا ب إيميل الجامعة ف اكتب في يوتيوب 
github student pack بس 
وهيجيلك شروحات كتير عشان تسجل وتاخد الحزمة
______________
اخواتنا المصممين انتوا نور عنينا ،
شركة adobe بتوفر خصومات 70% للطلبة ع كل منتجاتها لمجرد انك طالب جامعي 
https://www.adobe.com/creativecloud/buy/students.html 
طب أنا أصلا مبحبش التصميم والجو دا بس عاوز أعمل لوجو أو ديزاين لانترو وتكون بشكل احترافي 
هقولك في موقع اسمه canva عبارة عن أداة بتستخدمها عشان تخلص أي تصميم محتاجه هي موجودة مجانا لمدة ٣٠ يوم ومش بكل الfeatures لكن ايميل الجامعة بيقدمهولك بشكل مجاني طوال الحياة ،  وكمان تقدر تكون فري لانس من خلاله لو احترفته 
https://www.canva.com/education/
_______________
Notion 
اللي ميعرفش notion هي موقع أو أداة بتنظم كل شئ في حياتك حرفيا سواء دراسة ، شغل ، أهداف ودا بشمهندس أحمد أبو زيد عمل كورس كامل عنه ، تقدر تستخدمه بشكل مجاني بس مش هتفتح كل الfeatures  الموجودة فيه زي انك متقدرش ترفع فايل حجمه اكتر من ٥ ميجا ، ايميل الجامعة فتحلك كل الfeaturs اللي فيه وخلاك ترفع fiels بشكل unlimited ودي feature من كتير غيرها هتكتب في يوتيوب بس تفعيل notion ب الايميل الجامعي ،،
__________________
Amazon 
وطبعا كلنا عارفين أمازون ، ايميل الجامعة بيقدملك حساب مجاني علي amazon prime واللي له مزايا زي ان الشحن يكون مجاني وسريع وعروض وخصومات ،
___________
لو انت في أصعب كلية في مصر 😷
طبعا عارف autodesk وبرامجها الشهيرة اللي بتقدمهالك زي  3dMax وبرامج الأوتوكاد الشركة دي لو معاك ايميل جامعي هتقدملك خدماتها وبرامجها مجانا اكتب بس في تحميل برامج ال autocad بالايميل الجامعي ودا لينك التسجيل 
https://www.autodesk.com/education/edu-software/overview...
___________________
Jetbrains
شركة البرمجيات العملاقة تقدر تنزل كل برامجها المدفوعة بالايميل الجامعي ودا لينك التسجيل
https://www.jetbrains.com/shop/eform/students
_______________________
أنا عارف انك زهقت مني  بس أنا كل غرضي مصلحتك  أصل لو مستفدتش من البوست دا ف الغلط فيك انت ف ايدك كنز مش مقدر قيمته ،،، 
 Skill share
واحد من أقوي المواقع اللي بتقدم كورسات أونلاين بشكل عملي في مجالات مطلوبة ف سوق العمل بس أنا هشبهه ب netflix مش التشبيه دا لا استغفر الله "😃
التشبيه هنا انك بمجرد م تدفع الاشتراك بيتفتحلك كل المحتوي اللي ع الموقع ، يعني مجرد م تدفع اشتراك شهري كل الكورسات بتتفتحلك علي عكس يوديمي كل كورس فيه بيكون مدفوع مثلا يعني ، 
هتاخد شهرين فيه مجانا بالايميل الجامعي وتقدر تسجل من هنا 
https://www.skillshare.com/schoolverification
_______________________
Prezi 
طبعا كلنا بنعمل  presentations  بالباور بوينت ، طب لو عرفت ان في برنامج تاني بروفيشنال أكتر ويخليك تطلع بريزينتيشن وهم ؟ اكتب ع يوتيوب 
Prezi exampels وشوف الفرق بنفسك
الايميل بيديك تقريبا اشتراك ١٤ يوم مجانا وتقدر تسجل من هنا
https://prezi.com/pricing/edu/
____________________
موقع last pass ودا لو انت بتستخدم باسوردات مختلفة لمواقع كتير ،
ف الايميل بيديك تسجيل فيه لمدة ٦ شهور مجانا ودا لينك التسجيل..
https://lastpa
ss.com/edupromo.php
__________________
أنا عارف انك زهقت بس حقك عليا استحملني شوية أنا عاوز مصلحتك وبعدين انت بتقرأ انا اللي بكتب ف نراعي بعض "😃 ، في بقي حاجة مهمة لازم تعرفها وهي ان ايميل الجامعات بيخلي شركات كبيرة تقدملك خصومات ع منتجاتها عندك apple مثلا بتقدم خصم من 5 ل 10 % جايين جامد ع نفسهم ، 
30% 
خصم من سامسونج وشحن مجاني ، عالم كريمة والله ، 
شركة nike بتقدم خصم 10%  ، ٨% شركة لينوفو ، خصومات لحد  500$ ع الأجهزة الالكترونية من bestBuy وغيرهم شركات كتير ، ومتفكرش ان الشركات دي بتعمل كدا لوجه الله ، الشركات دي بتكسب بسببك كتير وبتستفاد منك أكتر م بتستفيد منها ،
طب أهم جزء بقي ازاي أفعل ايميل الجامعة ؟ في طريقتين الأولي مضمونة 
وهي انك تروح لمكتب الit في جامعتك أو كليتك واسمها وحدة تكنولوجيا المعلومات ، هتقدم طلب ب انك تعمل ايميل جامعي وبتملي أبلكيشن التقديم "شوية رسميات كدا "  وأحيانا بيكون تمنه رمزي "كام جنيه متتخضش" أو مجاني حسب الكلية أو الجامعة والطريقة التانية انك بتبحث ب اسم جامعتك وتكتب جنبها الايميل الجامعي ع سبيل المثال (الايميل الجامعي جامعة المنصورة ) وبتدخل ع أول نتيجة بحث تملي بياناتك وايميلك الشخصي عشان يبعتولك عليه بيانات ايميلك الجامعي ، ملاحظة بس بسيطة في بعض الجامعات بتنزل ع موقعها الالكتروني لينك للطالب بحيث انه يدخل الرقم القومي بتاعه ف يظهر الإيميل الجامعي الخاص بيه بباسورد مبدأي في ثواني ، بتفعله بسهولة وقتها ازاي ؟ هتاخد بيانات الايميل وتدخل ع موقع microsoft وبتعمل تسجيل دخول وبتكتب البيانات بتاعتك ، هيطلب منك تعمل باسورد جديد 
دا لينك اللي هتفعل من عليه https://cutt.ly/tbrMWyO
وبعد م تفعله هتفتحه من علي outlook عشان تتابع أي ايميل هيتبعت عليه ،؛
 بالتوفيق يارب ومتنساش تعمل منشن لصاحبك لإن أكيد البوست هيفيده 🖤
